+++
author = "Ultra Dordrecht"
title = "De Dordtse Markt"
date = "2024-05-20"
description = "De Dordtse Markt een tragikomedie in drie bedrijven."
tags = [
    "theater",
]
categories = [
    "2024-10",
]
toc = false
image = "images/de-dordtse-markt-5.jpg"
+++

## In het kort

Help jij ons onze theatervoorstelling De Dordtse Markt een tragikomedie in drie bedrijven mogelijk te maken.  Voor het realiseren van de uitvoering hebben we nog geld nodig voor decors en techniek.

## Wie zijn wij?

Wij zijn het Dordts Zuigkwintet, bestaande uit een vaste kern van Bart van Aanholt, Peter Baldé, Bert den Boer, Esther Donkervoort en Gerhard Messelink – Eerder speelde wij de voorstelling Sjentelmentel Sjurnie, gebaseerd op het leven van de Dordtse cultheld Willy Batenburg.

## Wat gaan we doen?

Wij maken een theatervoorstelling over de Dordtse markt. Iedereen heeft een binding met de weekmarkt. Wij beschouwen de markt als een metafoor voor een geliefde Dordtenaar. Iemand waar je baat bij hebt, waar je tegen kunt praten, die je vriend(in) is.
In dit toneelstuk leven wij mee met marktmeester Johan, Greet van bloemenkraam In Duigen, Jo Bintje van de Hoeksche Aardappelen kraam, Boy Bodyfashion van de textielkraam en Tom Anders, de koffierondbrenger.
Slapeloze nachten, ondernemers in tranen en verwijten aan de marktmeester. Het zijn onrustige dagen voor standplaatshouders. Er komt namelijk nieuw beleid aan, waardoor de toekomst voor de lokale marktstandhouders onzeker is. Naast dit alles spelen er persoonlijke thema’s en dit komt allemaal bij elkaar in deze tragikomedie met een lach en een traan.

![Photo by Elmo Kuiters](./images/de-dordtse-markt-14.jpg "Photo by Elmo Kuiters")

Voor de uitvoering hebben we nog geld nodig voor decors en techniek. Het zou fantastisch zijn als jij ons een handje wilt helpen! Dat kan via [voordekunst](https://www.voordekunst.nl/projecten/16789-de-dordtse-markt-1).
